Adan tekstintarkasteluohjelma on varsin helppokäyttöinen ja kätevä erilaisten tekstien tarkasteluun. Monien muiden sanan- ja tekstinkäsittelyyn käytettävien apuohjelmien (esimerkkinä erään suomalaisen luonnollisen kielen käsittelyyn erikoistuneen yhtiön morfologisen jäsennyksen aputyökalu Morfo) sillä on pelkkä tekstikäyttöliittymä, mutta käyttöliittymän ohjeet ovat varsin yleistajuiset. Tarvittaessa ohjelmaa olisi helppo muokata minkä tahansa tiedoston tarkasteluun, mutta esimerkkikäyttöliittymässä vaihtoehtoisia tiedostoja on kaksi, Kotimaisten kielten keskuksen (Kotus) sanalista suomen kielen perusmuotoisesta yleissanastosta, ja Kalevala.

Ohjelma käynnistettäessä käyttäjä saa aluksi päättää, kumpaa lähdetiedostoa haluaa tarkastella. Kotuksen sanalistan avulla voidaan tutkia sattumanvaraisten sanojen generointia annetun alun perusteella, mikä voi olla paitsi hauskaa myös kiinnostavaa esimerkiksi erilaisia sanapelejä pelatessa (esimerkiksi Scrabble, laiva on lastattu, maa-kaupunki-joki, sanaristikot, tavuristikot, aloitustavun keksimispeli #ohjusputka-irkkikanavalla).

Kalevala puolestaan demonstroi paremmin muiden ohjelman tarjoamien metodien käyttöä. Kalevalan perusteella voidaan esimerkiksi generoida yleisiä tai sattumanvaraisia sanoja sekä eripituisia Kalevala-tyylisiä tekstejä, joko mahdollisimman yleisiä kirjainyhdistelmiltään tai satunnaisesti. 

Ohjelmaa voi siis vapaasti käyttää tekstikäyttöliittymän antamien ohjeiden mukaisesti. Tyhjän rivin antaminen eli pelkän enter-näppäimen painaminen lopettaa ohjelman toiminnan.
